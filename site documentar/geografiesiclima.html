<html>
<link rel="stylesheet" href="style.css">
    <div id="sectiunea4" class="banner5">
        <H1>&nbsp;&nbsp;&nbsp;&nbsp;&nbsp;</H1>
            <h1>GEOGRAFIA SI CLIMA</h1>
        <H1>&nbsp;&nbsp;&nbsp;&nbsp;&nbsp;</H1>
            <p>Grecia este formată dintr-o parte continentală muntoasă și peninsulară, întinzându-se în mare în capătul sudic al Peninsulei Balcanice, terminându-se cu peninsula Pelopones (separată de restul continentului printr-un canal prin Istmul Corintului⁠(en)). Datorită coastei deosebit de complexe și datorită numeroaselor insule, Grecia are a unsprezecea cea mai lungă coastă din lume, cu 13.676 km; frontiera sa terestră este de doar 1.160 km. Țara se află aproximativ între paralelele de 34° și 42° latitudine nordică, și între meridianele de 19° și 30° longitudine estică.

Grecia are un număr mare de insule, între 1.200 și 6.000, în funcție de definiție, dintre care 227 sunt locuite. Creta este cea mai mare și mai populată; Euboea, separată de continent prin Strâmtoarea Euripus lată de 60 m, este a doua ca mărime, urmată de Rhodos și Lesbos.

Insulele grecești sunt grupate prin tradiție în următoarele arhipelaguri: Insulele Argo-Saronice⁠(en) din Golful Saronic de lângă Atena, Cicladele, o colecție mare dar densă ce ocupă partea centrală a Mării Egee, Insulele Egeene de Nord⁠(en), o grupare aproximativă aflată în largul coastei vestice a Turciei, Dodecanezele, o altă mulțime vagă de insule din sud-est, aflate între Creta și Turcia, Sporadele, un grup mic și compact în largul coastei Euboeei de nord-est, Insulele Ionice, aflate la vest de continent în Marea Ionică.

Optzeci la sută din teritoriul Greciei este format din munți și dealuri, ceea ce face țara să fie una dintre cele mai muntoase din Europa. Muntele Olimp, sălașul mitic al zeilor greci, culminează cu vârful Mytikas 2.917 m, cel mai înalt din țară. Grecia vestică are mai multe lacuri și zone umede și este dominată de Munții Pindului. O continuare a Alpilor Dinarici, acest lanț atinge o altitudine maximă de 2.637 m în vârful Smolikas⁠(en) (al doilea din Grecia), și de-a lungul istoriei a constituit o importantă barieră împotriva transportului dintre est și vest.</p>
        </div>



</html>